# Opgavebeskrivelse

TL;DR
Din opgave er at lave en ToDo-app.

Du skal løse den med udgangspunkt i vores tre bud:

Det skal virke

Det skal se godt ud

Det skal give relevant feedback

## Den længere version

Todo-task’en skal være kompleks og objektet skal indeholde mindst disse properties:

Task-string - hvad er det der skal gøres/købes
Hvor mange - hvis det er et indkøb
done - er indkøbet udført / er tasken done
ID

Der skal vedligeholdes en liste over de tasks der er done.

Inspiration: Kik på påmindelser/reminders på macOS, download todo-apps og prøv dem

## Opgavebeskrivelse

Din opgave er at skabe en interaktiv ToDo-app ved hjælp af HTML, CSS og JavaScript. Du skal således bruge, de ting du har lært i løbet af de første 3 uger.

### Minimumskrav

Din ToDo-app skal være i stand til at:

Oprette en ny opgave med et unikt ID og en beskrivelse.
Gemme mere end en simpel streng for hver opgave for at øge kompleksiteten. Dette kunne være kvantitet (antal) eller anden relevant information.
Tillade brugerne at markere opgaver som "færdige", hvorefter de flyttes til en "Færdig"-liste.
Tillade brugerne at fortryde færdiggørelsen af en opgave, så den ryger tilbage til "ToDo"-listen.
Tillade brugerne at slette opgaver.
Evt. ekstra funktioner
Brug localStorage til at gemme opgaverne. Når en bruger opretter en ny opgave, sletter en opgave, eller ændrer status for en opgave, skal disse ændringer gemmes i localStorage. Når brugeren besøger appen igen, skal opgaverne hentes fra localStorage, så de stadig kan se deres opgaveliste, selv efter at de har lukket og genåbnet browseren.
Din app skal også overholde følgende designprincipper:

Det skal se godt ud: Din app skal have et tiltalende og intuitivt design, der gør det nemt og behageligt for brugeren at interagere med.
Det skal virke: Din app skal være funktionsdygtig og robust, hvilket betyder at alle funktioner skal fungere som forventet, og appen skal kunne håndtere eventuelle fejl på en nådig måde.
Det skal give relevant feedback: Din app skal give passende feedback til brugerne, så de kan forstå, hvad der sker, når de interagerer med appen. Dette kan være gennem meldinger, animationer, lyde eller andre kreative løsninger.
Opgaven er individuel, men vi opfordrer jer til at bruge jeres studiegrupper.

## Dokumentationspapir

Procesdokumentationen skal beskrive jeres arbejde med ToDo-app’en. Medtag hvad I synes der skal til for at dokumentere jeres proces i tekst, screendumps og illustrationer med hovedvægt på kode arbejdet.
Procesdokumentation kan være fra 1 til 3 sider og skriv den i et sprog som var det til en kollega eller medstuderende.
Screencast
Som en del af dokumentationen skal I lave en skærmoptagelse hvor I forklarer essentielle dele af koden. I kan gå efter en generel forklaring af flowet i jeres ToDo-app, eller forklare en funktionalitet mere indgående.
En video må maksimalt vare 3 minutter. Videoen skal være individuel selvom I har været to om projektet.
Aflevering
Aflever proces dokumentationen i wiseflow som .pdf der øverst indeholder et link til jeres todo app, tilhørende gitHub link samt link til screencast . Linkene skal være skrevet helt ud.
Hvis I har været to om projektet så skriv jer begge to på, men I skal aflevere individuelt, og screencastene skal være individuelle.
I skal aflevere i WiseFlow torsdag d. 18 september 23:59.

## Feedback

Fredagen efter afleveringen vil vi bruge vores 4 lektioner på i fællesskab at snakke om store og små sejre og stopklodser I jeres projekter.

Vi kan ikke nå at gennemgå alle projekter, men vi håber at der er nogle frivillige der vil vise deres arbejde, også hvis man ikke er nået helt i mål.

Vi glæder os
